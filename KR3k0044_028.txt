# -*- mode: mandoku-view -*-
#+TITLE: 萬姓統譜
#+DATE: 2019-03-29 20:25:20.155128
#+PROPERTY: ID KR3k0044
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 28
<pb:KR3k0044_WYG_028-1a>¶
¶
卷二十二¶
欽定四庫全書¶
　萬姓統譜卷二十二　　　明　凌迪知　撰¶
上平聲¶
¶
¶
十三元¶
¶
温(平原商音唐叔虞之後晉公族受封河内之温因以命氏又郤至食采於温小號温季又望出汲郡清河)¶
(漢)温序(太原人建武中徴為侍御史遷䕶羗校尉行部至襄武為隗囂别将所拘劫諭使從已序曰分)¶
¶
(當効死義不貪生遂以口銜鬚伏劍而死)¶
¶
　温疥(功臣表封惸侯孫何始居太原)¶
(三國)温恢(字曼基祁人年十五家足於財曰世方亂安以富為一朝盡散賑施宗族州旅髙之累官凉州)¶
<pb:KR3k0044_WYG_028-1b>¶
¶
(刺史子生爵闗内侯)¶
¶
(晉)温羡(字長卿恢孫少聰敏恵帝時拜豫州刺史累遷吏部尚書後為冀州刺史遷開府領司徒)¶
　温嶠(字太真羡從子父憺河東太守嶠博學能文風儀秀整為劉琨右司馬奉表江東元帝器之王)¶
¶
(導等並與親善後除散騎侍郎累遷開府儀同三司子放之交州刺史式之新建縣侯)¶
¶
　温皓(揚州刺史)¶
　温訥(呉人為楊行宻将劉威幕客行宻率威為帥府所忌薦於徐温温将害之訥説威曰公受謗雖)¶
¶
(深反本無状若輕身入覲嫌疑皆亡矣威從之卒得還鎮)¶
¶
<pb:KR3k0044_WYG_028-2a>¶
(南北)温子昇(字鵬舉博學百家文章清婉常景曰温生是大才士孝莊以為主客郎中文章陵顔轢謝)¶
¶
(含任吐沈)¶
¶
(唐)温大雅(字彦𢎞祁縣人師文中子髙祖兵興主文檄討定儀典拜黄門侍郎太宗朝封黎國公弟)¶
¶
(彦博累官尚書左僕射既降掌機務謝賔客不通進見必陳政事利害大雅累官中書侍郎封)¶
¶
¶
(清河郡公)¶
¶
　温遷約(字從禮為李唐世臣巢賊亂遷約自長沙紏義旅来徃捍禦卒以靖民命尹崇陽十三載)¶
¶
(積功累官司空鄂州制置使兼知鄂州)¶
¶
　温造(字簡輿大雅五世孫父佶安禄山亂徃見平原太守顔真卿助為守計造姿表魁傑性嗜詩書)¶
<pb:KR3k0044_WYG_028-2b>¶
(隠東都烏重𦙍奏至幕下遷殿中侍御史彈劾夏州節度使李祐違詔進馬祐曰今日膽落於)¶
¶
¶
(温御史矣)¶
¶
　温彦博(字大臨通書既警悟而辨善辭令每問四方風俗臚布誥命若成誦然進止雍容人皆拭)¶
¶
(目觀)¶
¶
　温庭筠(彦博裔孫少敏悟工為辭章與李商隠皆有名號温李作賦八乂手而八韻成)¶
　温璋(為京兆尹設鈴以通寃訴者一日聞挽鈴聲視之乃鴉也璋曰是必訴人採子命吏視之果得)¶
¶
(採子者政有績賜之金紫)¶
¶
　温廷皓(咸通中署徐州幕府值龎勛反以刃脅之作表罵曰我豈以筆墨事汝耶速殺死勛笑曰)¶
<pb:KR3k0044_WYG_028-3a>¶
¶
(儒生有膽耶)¶
¶
(宋)温仲舒(字東陽河南人舉進士通判吉州直史館拜樞宻直學士累遷同知樞宻院事後知河南)¶
¶
(府才堪應務與宼準同進人稱温宼)¶
¶
　温若春(番禺人嘉定中廷對奏名第一歴校書郎與崔與之遊素重其學行薦諸朝奏曰若春宜)¶
¶
(清要之任除秘書)¶
¶
　温革(石城人寳元中上書願納家貲盡市國子監書得請歸創講堂開義學逺近之士多就教育鄉)¶
¶
(俗陶其善化)¶
¶
　温憲(咸通中及第與張喬等為十哲)¶
　温商(貞元中及第號龍虎榜)¶
<pb:KR3k0044_WYG_028-3b>¶
(明)温原(樂亭人洪武中領鄉貢厯職勤能官至都察院左僉都御史)¶
　温徳中(寜都人至正壬辰盜起偕弟致中允中起義兵保障一境賴之以安乙未致中䧟陣遇害)¶
¶
(徳中洎諸弟竟捕渠帥以復弟仇甲辰天兵至贛倡義歸附厯昭勇将軍)¶
¶
　温祥卿(大同人精通隂陽術數之學元末避兵家于長興耿炳文與語奇之以儒士留賛軍事用其)¶
¶
(策分兵據要害設戰具為守禦計後累官兵部尚書出為四川布政使呉元年太祖命學士宋)¶
¶
¶
(濓撰文贈之)¶
¶
　温禧(字宗錫程鄉人洪武間以明經薦授本學訓導雖祁寒暑雨衣冠侍之母側不少怠母卒勺飲)¶
<pb:KR3k0044_WYG_028-4a>¶
¶
(不入口三日學者稱為梅野先生)¶
¶
　温福(洪武間宜章知縣守已亷潔賦役均平民之逋亡者聞風慕歸)¶
　温琮(字廷用華陽人登彭教榜任監察御史巡按雲南時鎮守錢能貪横民號為閻羅琮才識既髙)¶
¶
(風力尤著以事制其命能於是歛迹滇民稱之為温太嵗)¶
¶
　温仁和(琮子𢎞治進士厯官禮部尚書)¶
　温應禄(字以庸烏程人癸丑廷對第三授翰林編修凡朝廷大政事大典故悉心討究是嵗霖雨)¶
¶
(為災京師饑饉撰救荒疏指陳時政咸當肯綮踰年卒禄性行純孝善繼親志雖列史館每以)¶
¶
¶
(不得禄養為歉所為詩文氣邁豪古然夀不享年人為之惜)¶
¶
　温景葵(字志忠大同人嘉靖戊子舉人授知縣選御史剛正敢言陞蘇州知府發奸摘伏吏畏民)¶
<pb:KR3k0044_WYG_028-4b>¶
¶
(懐厯遼東巡撫都御史告歸屢疏不起)¶
¶
　温如玉(鄖縣人嘉靖癸丑進士除行人拜監察御史巡鹺浙江巡按蘇松所在焯著風稜時江南)¶
¶
(當島宼初平之後物産凋耗如玉一意汰墨鋤强拊循其民四郡咸被甦息尋擢山東按察司)¶
¶
¶
(副使以病乞休卒如玉平生謹亷隅慎取予敦孝友居鄉不以氣勢加人居顯官二十年故廬)¶
¶
¶
(不増飾一椽士林頌之)¶
¶
　温如春(字和甫洛陽人嘉靖癸丑進士授戸部主事厯按察副使弟如璋嘉靖丙辰進士授御史)¶
¶
(厯都察院右僉都御史巡撫保安等處地方)¶
¶
<pb:KR3k0044_WYG_028-5a>¶
袁(汝南羽音陳胡公七代孫莊伯生轅孫濤塗以王父字為氏世為陳上卿又望出陳留新城其後去車為)¶
　(袁或作爰實同出一源也)¶
(漢)袁盎(字絲楚人漢文帝與慎夫人同坐盎引卻之上賜之金申屠嘉引為上客)¶
　袁安(字卲公汝南人舉孝亷除隂平長任城令所在吏人畏而愛之為河南尹政號嚴明為三公漢)¶
¶
(室中㣲外戚彊盛朝廷之上皆倚賴安以為重)¶
¶
　袁著(汝南人年十九見梁冀凶縱上書劾之冀殺之)¶
　袁京(安子字仲譽少無進取志隠居縣城東北五里山是時宜春為縣袁未名郡後人因其姓以名)¶
¶
(山豫章太守為京立髙士坊習孟氏易作難記三十萬言官侍中)¶
¶
　袁敞(字叔平亷勁不阿權貴官司空子旴光禄勲)¶
<pb:KR3k0044_WYG_028-5b>¶
　袁彭(安之孫京之子少傳家學厯廣漢南陽太守順帝初為光禄勲行至清為吏粗袍糲食終於議)¶
¶
(郎尚書胡闕等追表其有清潔之美比前朝貢禹第五倫當時皆嗟嘆之)¶
¶
　袁湯(京子字仲河少傳家學諸儒稱其節桓帝初為司空以豫議定策封安國亭侯)¶
　袁逢(字周陽以累世三公子寛厚篤信著稱於時官司空子基位至太僕弟隗少厯顯官逢為三公)¶
　袁賀(汝南人安之後東漢時為彭城相卒郡子闕兄弟迎喪不受賻賵縗絰扶柩冐犯寒露形貌枯)¶
¶
(毁手足血流見者莫不傷之)¶
¶
　袁閎(字夏甫京孫耕學為業陳蕃薦之可登三事桓帝以安車徴之及黨事将作閎乃築土室潛身)¶
<pb:KR3k0044_WYG_028-6a>¶
¶
(十八年)¶
¶
　袁紹　安四世孫有姿貌威容愛士養名既　　(司賔客所歸皆傾心折節莫不争赴)　　無貴　¶
¶
(賤與之抗禮輜軿紫轂填接街陌厯大将軍兼督冀青幽幷四州牧討曹操不克軍潰疾作卒)¶
¶
　袁術(汝陽人紹從子曽祖陽司徒太尉父逢累遷司空術舉孝亷累官至河南尹董卓謀廢立術奔)¶
¶
(南陽劉表上術為南陽太守術又表孫堅領豫州刺史率兵破董卓後為曹操所敗卒)¶
¶
　袁𢎞(閎子字紹甫恥其門族貴勢乃變姓名徒歩師門不應徴辟終於家)¶
　袁忠(字正甫彭之孫與同郡范滂為友初平中為沛相以清亮稱後棄官避地㑹稽及孫權入會稽)¶
　　　　忠浮海　　　　(避之獻帝)¶
　袁袐　忠子為郡門下議生黄巾起袐從太守　(擊之軍敗袐與功曹封觀等七人以身)　皆死　¶
<pb:KR3k0044_WYG_028-6b>¶
¶
(於陣謙以得免詔袐等門閭號曰七賢)¶
¶
　袁玘(陽羨令造長橋以利渉玘生有神異能逆知水旱無疾而卒邑人至今祀之)¶
(三國)袁渙(字曜卿陳郡人劉備學渙茂才後歸曹操拜沛南都尉遷梁相每勅諸縣存鰥寡髙年表孝子)¶
¶
(貞婦常曰世治則禮詳世亂則禮簡全在斟酌魏國初建行御史大夫事子侃清純閑雅素有)¶
¶
¶
(父風位至尚書)¶
¶
(晉)袁環(字山甫陽夏人元帝時為莒令其弟猷為江都令齊名江淮間時人美之環累官散騎常侍環)¶
¶
(族弟耽少有才氣官至厯陽太守耽子質以孝行稱官至東陽太守)¶
¶
<pb:KR3k0044_WYG_028-7a>¶
　袁喬(字彦叔環子博學有文桓温辟為司馬不就拜尚書郎佐温平蜀進龍驤将軍子崧少有逸才)¶
¶
(累官呉郡太守孫恩之亂力守㴩瀆城死之)¶
¶
　袁耽(字彦道環之從弟少有才氣俶儻不覊為士類所推蘇峻之役王導引為參軍随導在石頭初)¶
¶
(路永匡術賈寜等皆峻心腹耽乃潛説永等使歸順峻平封秭歸男)¶
¶
　袁甫(字公胄嘗詣何勗自言能為劇縣勗曰唯欲宰縣不為臺閣職何也曰人各有能有不能乃除)¶
¶
(滋令)¶
¶
(南北)袁湛(字士深陽夏人宋武帝以為諮議參軍累官司空尚書弟豹好學博聞為御史中丞豹子淑縱)¶
¶
(横才辨累官太子左衛卒淑兄洵洵子顗顗子昂皆有名)¶
¶
　袁廓之(字思度陽夏人因父死非命終身不聴音樂布衣蔬食足不出戸誓不臣宋時人比之晉)¶
<pb:KR3k0044_WYG_028-7b>¶
¶
(王裒云顔延之毎見嘆曰有子如袁廓之足矣齊國建仕至太子洗馬)¶
¶
　袁翻(陳郡人仕魏累官度支尚書翻名位俱重當時賢達咸推與之)¶
　袁粲(字景倩幼孤好讀書及長有風操嘗著妙徳先生傳仕宋累官左僕射出鎮石頭城為劉僧静)¶
¶
(所殺子最以身衛父俱死粲語最曰我不失為忠臣汝不失為孝子)¶
¶
　袁彖(字偉才陽夏人仕宋為武陵内史兄顗見誅宋明帝投尸江中彖與舊奴一人㣲服求尸四十)¶
¶
(餘日乃得密葬石頭後岡尋改葬焉初彖幼而母卒養於伯母王氏彖遂事之如親云)¶
¶
　袁昂(字千里粲從弟仕南齊為尚書令遷司空立朝謇諤世號宗臣被接見者亦號登龍門)¶
<pb:KR3k0044_WYG_028-8a>¶
　袁樞(字踐言陽夏人昂孫性沈静好學侯景之亂杜門静居不求聞達紹泰中厯吏部尚書徴為侍)¶
¶
(中)¶
¶
　袁憲(字徳章樞弟累遷御史中丞嘗陪宴承香閣賔退後陳宣帝留憲與樊俊徙席山亭談宴終日)¶
¶
(帝謂俊曰袁家故為有人)¶
¶
　袁式(字季祖父深晉侍中式厯武陵王諮議參軍與司徒崔浩一面便盡國士之交式博於故事浩)¶
¶
(毎有所草創恒顧訪之呼曰袁諮議)¶
¶
　袁躍(字景騰翻之弟博學俊才性不矯俗翻常謂人曰躍我家千里駒也厯任尚書都兵郎中散騎)¶
¶
(常侍)¶
¶
　袁峻(字孝髙訥言語工文詞擬官箴獻之梁武帝賜束帛直文德學士省)¶
<pb:KR3k0044_WYG_028-8b>¶
　袁山松(陽夏人少有才名博學有文著後漢書才情秀發善音樂舊歌有行路難曲辭頗疎質山)¶
¶
(松好之乃文其辭句婉其節制毎因酣醉縱歌之聴者莫不流涕初羊曇善唱樂桓伊能挽歌)¶
¶
¶
(及山松行路難繼之時人謂之三絶時張湛好于齋前種松柏而山松每出游好令左右作挽)¶
¶
¶
(歌人謂湛屋下陳尸山松道上行殯厯為呉郡太守孫恩作亂城䧟被害)¶
¶
　袁猷(陳郡陽夏人字申甫少與環齊名代環為吕令復相繼為江都令由是俱渡江環為丹陽猷為)¶
¶
(武康兄弟列宰名邑論者美之歴位侍中衛尉卿)¶
¶
　袁準(字孝尼陽夏人以儒學知名注喪服經官至給事中)¶
<pb:KR3k0044_WYG_028-9a>¶
　袁耽(字彦道陽夏人少有才氣俶儻不羈為士類所推桓温少時游於博徒資産俱盡尚有負逋無)¶
¶
(自振之方莫知所出欲求濟於耽而耽在艱試以告焉耽略無難色遂變服懐布㡌随温與債)¶
¶
¶
(主戲耽素有藝名債者聞之而不相識謂之曰卿當不辨作袁彦道也遂就局十萬一擲直上)¶
¶
¶
(百萬耽投馬絶呌探布㡌擲地曰竟識袁彦道不其通脱若此)¶
¶
　袁質(字道和自渙至質五世並以道素繼業惟其父耽以雄豪著及質又以孝行稱官厯琅邪内史)¶
¶
(東陽太守)¶
¶
　袁豹(字士蔚好學博聞窮覽典籍初為著作佐郎累遷劉毅諮議參軍領記室豹善談雅俗毎商較)¶
¶
(古今兼以誦詠聴者忘疲為御史中丞)¶
¶
　袁淑(字陽源陽夏人少有風氣年數嵗伯父湛謂家人曰此非凡兒十餘嵗不為章句之學博渉多)¶
<pb:KR3k0044_WYG_028-9b>¶
　　　　通文采遒勁從横有力辨合州命　(著作佐郎太子舎人並不就累遷尚書)部元凶劭謀　¶
¶
(弑逆淑力諫不從被殺後諡曰忠憲)¶
¶
　袁君正(字世忠美半儀早得時譽當官蒞事有名遷呉郡太守)¶
　袁朗(長安人陳後主詔為月賦一篇灑然無留思後主曰謝荘不得獨美於前矣復詔為芝草嘉蓮)¶
¶
(二頌歎賞尤厚)¶
¶
　袁聿修(字叔徳為尚書郎十年未曽受升酒之遺邢卲常呼為清郎後為太僕少卿出使巡省邢)¶
¶
(卲送白紬為信不受卲曰今日復作清卿矣)¶
¶
<pb:KR3k0044_WYG_028-10a>¶
(唐)袁恕已(滄州東光人厯官司刑少卿與誅二張又從相王統南牙兵備非常以功封南陽郡王後)¶
¶
(貶流環州遇害諡曰貞烈)¶
¶
　袁人傑(無為人唐末盜賊充斥人傑以土豪招集强壮保障一方賊大入人傑挺身血戰度不能)¶
¶
(去仰天大呼自刎而死尸僵立者累日賊驚異舎其境遁去鄉人收葬立祠祀之)¶
¶
　袁履謙(同顔杲卿死節)¶
　袁皓(字退山宜春人博學能文章咸通間舉進士累官吉撫二州刺史集賢殿圖書使自號碧池居)¶
¶
(士有碧池書三十卷集道林士詩二卷)¶
¶
　袁天綱(成都人有風鑑應驗不可勝紀太宗召見曰古有君平朕今得爾何如對曰彼不逢時臣)¶
<pb:KR3k0044_WYG_028-10b>¶
(固勝之子客師亦傳其術無不奇中)¶
¶
　袁利貞(字敬孫髙宗時為太常博士帝欲大㑹羣臣命婦合宴宣政殿利貞上疏諫以為非命婦)¶
¶
(宴㑹之所帝納之詔曰卿奕葉忠鯁能抗疏規朕之失不厚賜無以勸能者賜物百段)¶
¶
　袁仁敬(開元中杭州刺史時𤣥宗自擇諸司長特以仁敬刺杭詔宰相諸王御史以上祖餞洛濵)¶
¶
(賜詩親書以寵其行仁敬治郡之暇嘗種九里松)¶
¶
　袁承序(太宗崇選僚屬問梁陳名臣子弟誰可者岑文本曰昔陳亡百司奔散袁憲朝服立後主)¶
¶
(傍白刃不避其子承序風操清亮無愧先烈乃拜晉王友)¶
¶
　袁髙(字公頥東光人恕已孫擢進士拜給事中徳宗起盧杞為饒州刺史髙極論杞當國矯誣隂汙)¶
<pb:KR3k0044_WYG_028-11a>¶
¶
(忠誼敗明徳詔出髙執不下帝從之天下仰其直贈禮部尚書)¶
¶
　袁誼(為蘇州刺史司馬張沛嘗白誼曰州得一長史隴西李亶天下甲門也誼曰夫門戸者厯世名)¶
¶
(節為天下所髙老夫是也山東人尚婚媾求禄利耳至見危授命則無人焉何足尚邪沛大慙)¶
¶
　袁不約(字還朴新城人登長慶三年進士又試平判入等仕至職方員外郎有袁不約集一卷羅)¶
¶
(隠撰新城築城記有云天下無事吾鄉則有凌準呉降袁不約以文學進)¶
¶
　袁滋(字徳深憲之後為華州刺史政清簡流民至者給地居之名其里曰義合以慈恵為本民愛向)¶
¶
(之滋行耆老&KR0210;道不得去代者楊于陵使諭曰吾不敢易袁公政人皆羅拜不得去)¶
¶
　袁光孚(天寳間為台州刺史沈佺期贈曰公四代衣冠一門忠鯁文才沈毅雅度温良甘雨随傳)¶
<pb:KR3k0044_WYG_028-11b>¶
(於徃還仁風交扇於朞月果若其言為良吏矣)¶
¶
　袁光廷(天寳中安禄山搆難西北戍兵悉入援時河隴郡縣皆䧟吐蕃惟河西戍将袁光廷為伊)¶
¶
(州刺史固守厯年雖游説百緒終不降諸下同心無攜畔者及糧竭手殺妻子自焚死建中初)¶
¶
¶
(贈工部尚書)¶
¶
(五代)袁彦(河東縣人少以矯勇應募嘗從周世宗討淮西累官彰信軍節度使宋初加檢校太尉)¶
　袁象先(恕已之後也以梁甥為宣武軍内外為歩軍都指揮事厯官平盧軍節度使積有勲勞荘)¶
¶
(宗待之甚厚賜姓名為李紹安改宣武軍為歸徳軍曰歸徳之名為卿設也遣之還鎮是嵗卒)¶
¶
¶
(年六十二贈太師)¶
¶
<pb:KR3k0044_WYG_028-12a>¶
(宋)袁繼忠(幷州人父進周階州防禦使繼忠長厚忠謹宋初平澤潞討并汾征蜀廣悉預攻戰又從)¶
¶
(征契丹皆有功累官判四方館事前後賜賚悉以犒士及卒家無餘財子用成登進士第官至)¶
¶
¶
(太常博士)¶
¶
　袁逢吉(字延之鄢陵人父蟾大理評事逢吉四嵗能誦爾雅孝經七嵗兼通論語尚書開寳中擢)¶
¶
(三傳第累官鴻臚少卿性修謹練達時務子成務京東轉運副使從子楚材虞部員外郎)¶
¶
　袁廓(劒州梓潼人為上蔡令課最擢太子右賛善好詆訐太祖以為奇士累官鴻臚少卿被誣憤死)¶
¶
(上聞悼之録其子丘賀為奉禮郎)¶
¶
　袁黙(字思正無錫人嘉祐進士官至湖北轉運判官學問淵深為時所宗)¶
　袁轂(字容直鄞縣人嘉祐中進士少以詞賦得名知卲武軍條鹽法利害以便民奏减其課卲人祠)¶
<pb:KR3k0044_WYG_028-12b>¶
¶
(之累官至朝奉大夫轂博貫羣書所著有韻類百卷)¶
¶
　袁抗(字立之南昌人舉進士吕夷簡執政或諷以私謁抗不徃自廣南提刑還槖中無銖兩南貨累)¶
¶
(官至少府監抗喜蔵書至萬餘卷子陟好學善為詩登第官至殿中丞)¶
¶
　袁沔(通州人未冠遊太學靖康之難敵騎再至慨然上書言當東據成臯西臨沔池以鋭士𢷬敵巢)¶
¶
(穴則城下之師自解不報已而城䧟沔歸漢中乃畫防險制敵五事其後膺薦復條十二事力)¶
¶
¶
(詆諛佞用事者忌之沔度不見用拂衣而歸)¶
¶
　袁植(字材老無錫人登崇寜進士第詞學兼茂科為監察御史金人入宼陳邊防十三事以誅佞人)¶
<pb:KR3k0044_WYG_028-13a>¶
¶
(為先不納引疾休致建炎召為左司諫直言忤宰臣黜守岳陽㑹敵騎大入叛臣李允文擁衆)¶
¶
¶
(怙亂植條奏其狀遂遇害允文誅贈直龍圖閣)¶
¶
　袁昇(鄞縣人初為郡吏五旬無子其妻付資徃臨安買妾既得妾察其有憂色且以麻束髮問之泣)¶
¶
(曰妾乃趙知府女也家四川且貧母鬻妾為歸葬費耳昇即送還母泣曰財已破用昇曰願相)¶
¶
¶
(奉復以槖中資贈之而歸妻迎問曰妾安在遂告其故妻曰君設心如是不患無子明年生子)¶
¶
¶
(韶後為顯官)¶
¶
　袁師奭(雲安人紹興中進士師奭父孝純兄師允父子兄弟四人相繼登科鄉人榮之)¶
　袁顯(益陽人矮身長髯勇敢過人建炎間湘宼楊么猖獗顯請於縣宰魏舜臣團鄉兵以捍一日賊)¶
<pb:KR3k0044_WYG_028-13b>¶
(傾寨来戰顯極力鏖戰為賊所得賊欲用之顯罵賊不屈么置諸鼎鑊而死舜臣哀之具禮以)¶
¶
¶
(祭)¶
¶
　袁灼(轂子進士第官至尚書倉部郎中守婺州武臣曹宗蔡京姻黨數犯法灼械於獄死焉京怒鐫)¶
¶
(其秩後為倉部上疏以清心省事安不忘危為言甚切直黜知泗州)¶
¶
　袁樞(字機仲建安人試禮部詞賦第一調温州判官淳熙中為編脩官分脩國史故相章惇家求為)¶
¶
(潤飾其傳樞曰吾為史官法不隠惡寜負鄉人不可負天下後世公議時相趙雄嘆曰無愧古)¶
¶
¶
(良史矣後以右文殿修撰知江陵府所著有易傳解義等書)¶
¶
　袁韶(字彦淳昇子淳熙中進士為左司郎中接伴金使其人索蔵幣語慢甚韶曰昔聞兩國誓約止)¶
<pb:KR3k0044_WYG_028-14a>¶
¶
(輸幽州不聞徃汴使者語塞後為浙西制置使卒贈太師越國公)¶
¶
　袁爕(字和叔鄞縣人淳熙中進士累官國子祭酒禮部侍郎學有師承文氣淳厚每言人心與天地)¶
¶
(一本精思以得之兢業以守之則與天地相似卒諡正獻三子肅甫商俱有學問知名於時)¶
¶
　袁甫(字廣微燮子嘉定中進士第一學於楊簡簡曰學以自得為貴由是慨然自任累官國子祭酒)¶
¶
(吏部尚書卒諡正肅所著有孝説孟子解及文集行世)¶
¶
　袁申儒(理宗時知常徳府事善政及民興文學厚士風嘗於江南籍沒田一區名貢士庄以資入)¶
¶
(省者)¶
¶
　袁鎮(奉化人事親奉養備至雖顛沛不廢温凊端平初父年七十病羸更醫禱弗驗乃一再刲股和)¶
<pb:KR3k0044_WYG_028-14b>¶
(藥以進父病垂絕復存者十有五年異母兄有虐之者友事益謹孝弟之稱無間戴表元為作)¶
¶
¶
(遷祔記以表其行)¶
¶
　袁鏞(鄞縣人咸淳進士尚氣節元兵至鄞鏞徃軍前責以大義遂遇害孫士元薦為翰林國史檢閲)¶
¶
(官不就所著有書林外藁)¶
¶
(元)袁裕(洛陽人累官監察御史遷甘州等路宣撫副使甚有政績入為刑部侍郎終順徳路總管兄子)¶
¶
(師愈官至侍御史)¶
¶
　袁桷(字伯長韶曽孫仕至翰林侍講學士長於論史悉究前代典故人叩之亹亹不倦朝廷制冊悉)¶
¶
(出其手所著有易春秋説及清容居士集卒追封陳郡公諡文清)¶
¶
<pb:KR3k0044_WYG_028-15a>¶
　袁洪(字季源鄞人七嵗通詩書春秋初父與柄臣賈氏同名遂退屛居鄉里年十七以大父越國公)¶
¶
(恩例補官馬光祖守臨安徴為佐以放達聞禮部尚書李伯玉中書舎人劉震孫以治劇初薦)¶
¶
¶
(佐兩浙轉運遷大社令時賈相不樂四明人與同郡士六十餘人坐廢家居講學不及世務)¶
¶
　袁明善(字誠夫臨川人父公夀鄉稱善士明善師事呉文正公晚年教授于卲菴之門自號樓山)¶
¶
(所著有征賦定考南北之士游文正公門者明善最久公以逺大期之)¶
¶
　袁士元(字彦章鄞人宋忠臣鏞之孫自幼嗜學講誦至廢寝食父母憐而禁止之廼端坐黙記不)¶
¶
(少輟長益旁捜逺輯務為深博時守禮致郡庠為五經師學者翕然宗之監察御史奥林以茂)¶
¶
¶
(材異等薦授鄞學教諭調西湖書院山長改鄮山書院未㡬中書參政危素薦為平江路儒學)¶
¶
<pb:KR3k0044_WYG_028-15b>¶
(教授又用薦陞授文林郎翰林國史院檢閲官引年弗就)¶
¶
(明)袁華(字子英崑山人少穎悟不羣讀書三過輒記誦不忘工詩尤長於樂府與顧阿瑛友善楊維禎)¶
¶
(尤重其人以才子目之洪武初為郡學訓導坐累卒於京師)¶
¶
　袁泰(萬泉人洪武進士授湖廣酃縣丞累官右都御史處心亷正執法不移理枉伸寃袪除民害一)¶
¶
(時良善獲安奸邪不得肆志)¶
¶
　袁凱(華亭人言議英發尤長於詩専學少陵如闕中除夜江上早秋等作雜之杜集中殆不能辨洪)¶
¶
(武中為御史故老相傳上一日録囚畢令凱送東宫覆審遞减之凱還復命問朕東宫孰是凱)¶
¶
¶
(曰陛下法之正東宮心之慈上大喜悉從之後以疾罷歸)¶
¶
<pb:KR3k0044_WYG_028-16a>¶
　袁義(洪武中羽林右衛指揮同知西平侯沐英闕守楚雄時敵累叛逼西城義積糧髙壘闕)力戰　¶
　　　　虜遂遁去陞楚雄衛指揮使墾田闕(以足軍餉甓城梁橋威强撫順至今闕)　士咸感慕　¶
¶
(焉)¶
¶
　袁珪　字廷圭珙兄五嵗讀書即成誦十八能闕(洪武壬戌禮聘至京試治道安民論稱闕)髙州　¶
　　　　茂名主簿後謫戌大寜以詩文自闕(聞燕邸召為府紀善永樂改元賜銀幣闕)科給事中　¶
　　　　有敢言聲九年出判和州後闕(見舊都賜賚益厚秩滿乞老終於家為闕)祥至孝自號清　¶
¶
(白生有清白集曽孫孟悌舉成化丁未進士授南京祠祭主事免歸)¶
¶
　袁宇(夀州人父洪開國功為左都督宇事建文時有軍功為指揮使宇從李景隆北進有功陞後府)¶
<pb:KR3k0044_WYG_028-16b>¶
(都督同知建文三年六月靖難将李逺出沛泗掠餉道宇率歩騎三萬邀逺中伏大敗宇脱身)¶
¶
¶
(走以其弟容為文皇駙馬都尉故得不死)¶
¶
　袁容(宇弟永樂中為駙馬都尉儀容端謹從征難有功進封廣平侯卒追封沂國公諡忠)¶
　袁珙(士元子號栁莊為人剛毅直方不泛交人嘗遇異僧别古崖授以相術永樂初以潛邸之相有)¶
¶
(驗召拜太常寺丞賞賚殊厚賜歸子忠徹傳其術亦善相仕至尚寳司少卿)¶
¶
　袁錠(真寜人永樂甲午舉人授御史陞河南知府亷以律已誠以待下作勸善榜以諭弗率者作勸)¶
¶
(農歌以示失業者任滿民立去思碑厯參政)¶
¶
　袁伯儀(沅陵人博學有才識永樂鄉薦以道徳為重拜監察御史亷慎克振風紀時中貴人與當)¶
<pb:KR3k0044_WYG_028-17a>¶
¶
(路不協欲中傷之先使人謂伯儀曰若能為我去此人當有美除伯儀曰害良善以取美官君)¶
¶
¶
(子不為也吾為御史可聴行人言乎遂上疏論之後以病乞歸卒)¶
¶
　袁政(字文理呉縣人嘗學於俞貞木夏忠靖薦於朝授遂安知縣未視篆宿於驛亭夢小兒數輩挽)¶
¶
(其衣覺而問於父老知邑中生女多不舉即嚴禁之後邑中生女多名袁留)¶
¶
　袁旭(字廷輔樂安人永樂進士授江津知縣以事免歸琴書之外無長物尋詔舉知寜國府百政具)¶
¶
(舉比述職簡賢凡十人旭居其一賜襲衣楮幣宴禮部後為御史陳富搆䧟下獄卒旭甘澹泊)¶
¶
¶
(見善如不及然疾惡太甚故卒以誣死云)¶
¶
　袁均哲(字庶明建昌人正統中知郴州為人有幹局剖訟明決操履清慎境内廨宇祠廟橋舖之)¶
<pb:KR3k0044_WYG_028-17b>¶
(類多其遺跡嘗續刻郡志至今傳焉)¶
¶
　袁彬(字文質新昌人正統己巳土木之變以校尉從英廟北狩踰年履危蹈險服勞效忠明年還論)¶
¶
(功授錦衣衛百戸天順丁丑率先迎駕復辟陞指揮僉事辛巳以協剿曹欽功陞都指揮掌錦)¶
¶
¶
(衣衛事尋陞至光禄大夫柱國前軍都督府都督同知成化丁未致仕終子勲熹)¶
¶
　袁禎(字貞吉中天順壬午鄉試成化丙戌進士知歙縣在任亷明不以財賄自凂茍有利民之政必)¶
¶
(廣施之性寛厚𨽻卒輩未嘗發一詈語民悦之陞監察御史)¶
¶
　袁慶祥(字徳徴自幼卓越不羣成化戊子以書經發解入太學厯事内府陳五事一曰省國費以)¶
¶
(節民用二曰嚴選舉以重守令三曰修武備以防民患四曰存公道以守國法五曰起民望以)¶
¶
<pb:KR3k0044_WYG_028-18a>¶
¶
(惜才能)¶
¶
　袁道　字徳純吉水人賦性剛介清苦力學以　(自負成化壬辰進士擢監察御史巡撫廣)黜罷　¶
　　　　贓吏搜剔奸弊雖藩臬諸司咸曰勿(使有玷缺使袁御史知也時稱為真闕)¶
　袁仕鳯　字彦祥東莞人成化乙未進士初　　(廣昌縣知縣亷介風厲摘伏如神)　　為上　¶
　　　　不能抗抑民歌之(曰袁)撫字吾今求取　　　　　　　宣能闕此撫　¶
　　　　按以其才堪治劇　　　　(民聞風畏之及視事愛民如子平心)　　後斷之故毎一事　¶
　　　　行之民必帖然服陞　(院都事卒於官二縣人思之如父母云)¶
　袁宗臯(石首人𢎞治進士厯興府長史從龍累官戸部尚書文華殿大學士)¶
　袁經(字載道青縣人正徳進士十三年以戸部員外郎謫同知剛介亷謹珍愛士類脩築城堡疏導)¶
<pb:KR3k0044_WYG_028-18b>¶
¶
(芍陂水利民便之厯官河南按察司僉事)¶
¶
　袁煒(字懋中慈谿人嘉靖戊戌㑹元一甲進士第三累官吏部尚書武英殿大學士諡文榮)¶
　袁衮(長洲人嘉靖進士初任廬陵縣知縣有異政得民心陞禮部主事厯郎中與弟袠先後卒兄弟)¶
¶
(皆有文學名傾一時惜蚤卒不竟其業)¶
¶
　袁袠(字永之衮弟嘉靖乙酉應天鄉試第一舉進士授武選主事觸忤當路編戍湖州袠至呉興寓)¶
¶
(居城南之峴山寺捜𤣥弔古悠然自適後人以其所寓處稱為胥臺讀書樓子尊尼嘉靖乙丑)¶
¶
¶
(進士厯山東提學副使有父風)¶
¶
<pb:KR3k0044_WYG_028-19a>¶
　袁祖庚(字繩之長洲人嘉靖辛丑進士厯按察僉事)¶
　袁襲裳(字子宜眉州人嘉靖壬辰進士厯雲南左布政使)¶
　袁世榮(華亭人嘉靖庚戌進士厯禮科給事中)¶
¶
(隆慶中太常寺卿袁洪愈字抑之長洲人嘉靖丙午解元丁未進士)¶
¶
¶
(萬厯間四川左布政使袁随字民忱通州人嘉靖丙辰進士)¶
¶
元(河南商音衛大夫元咺之後其先食采於元因氏焉又北魏孝文帝改為元氏又望出太原)¶
(漢)元賀(宕渠人嘗為九江沛郡太守所在著徳吏民涕泣送之遷大司農為名卿)¶
　元賔(以孝亷入三署除蒼龍司馬衛尉遷呉令視事二稔民用康寜辟州從事召拜議郎)¶
(晉)元慇(著樂畧四卷)¶
<pb:KR3k0044_WYG_028-19b>¶
(南北)元文遙(字徳逺洛陽人有王佐才仕北齊累遷尚書左僕射厯事三主明逹世務時因魏宰縣多)¶
¶
(用厮濫文遙令捜剔貴遊子弟發教用之士人為縣自此始)¶
¶
　元偉(字茂宏洛陽人少好學能文仕周累遷少司宼嘗報聘於齊遂為齊人所執後三年齊平偉方)¶
¶
(見釋髙祖以其久被幽縶加授上開府庾信贈詩曰虢亡垂棘反齊平寳鼎歸其為當時所重)¶
¶
¶
(如此)¶
¶
　元暉(字叔平洛陽人仕周補相國中兵參軍遷武伯下大夫時突厥入宼令暉齎錦練出使暉説以)¶
¶
(利害可汗大説遣其名王獻方物累轉兵部尚書魏州刺史)¶
¶
<pb:KR3k0044_WYG_028-20a>¶
　元衍(字安樂魏宗室性清慎位梁州刺史表請不合轉徐州刺史至州病帝勅徐成伯乗傳療之成)¶
¶
(伯還帝賚絹三千疋)¶
¶
　元景安(洛陽人沈敏有幹局仕北齊初為定襄縣令累遷兼七兵尚書時初築長城鎮戌未立詔景)¶
¶
(安與諸将縁塞以備守督領既多且所部軍人富於財物賄貨公行景安纎毫無犯帝深嘉之)¶
¶
　元淑(字買仁仕魏為河東太守俗多商賈至有年三十不識耒耜淑下車勸課躬徃教示二年間家)¶
¶
(給人足為之謠云泰州河東杼柚代舂元公至止田疇始理)¶
¶
　元澄(字道鏡宗室襲封任城王位揚州刺史鎮夀春下車封孫叔敖之墓毁蒋子文之祠總衆南侵)¶
¶
(所在尅㨗詔書褒美遷司徒公侍中尚書令薨諡文宣)¶
¶
　元雲(魏景B子為雍州刺史亷謹自脩斷庶獄挫豪傑息盜賊文明太后嘉之賜帛十疋)¶
<pb:KR3k0044_WYG_028-20b>¶
　元志(北魏公子少清辨邢巒曰露竹霜條故多勁節非鸞則鳯其在本枝也從孝文南征以身障帝)¶
¶
(矢中志目喪明)¶
¶
　元鑒(字紹達後魏宗室沈重少言寛和好士為徐州刺史屬徐兗大水人多饑餓鑒表加賑恤人賴)¶
¶
(以安)¶
¶
　元延明(後魏宗室先為徐州牧甚得人譽及討元法僧招懐舊士逺近歸之後都督徐州徐州頻)¶
¶
(師旅人物凋敝延明招攜新故人悉安業)¶
¶
　元悦(魏宗室為開府儀同三司尋遷太保出為徐州刺史能行異事盜賊屛息)¶
<pb:KR3k0044_WYG_028-21a>¶
　元鬱(字伏生魏宗室位開府為徐州刺史)¶
　元顯和(後魏宗室為徐州安東長史刺史元法僧叛命坐不肯曰乃可死作惡鬼不可生為叛臣)¶
¶
(臨刑神色自若)¶
¶
　元行恭(文遙子貌姿美有父風兼俊才位中書舎人弟行如為著作郎)¶
　元顥(魏宗室少慷慨有壯氣封北海王為徐州刺史)¶
　元定(字願安洛陽人仕魏&KR0276;州刺史有雄畧從征伐毎戰必䧟陣進爵為公)¶
　元世遵(孝明時為荆州刺史州居邊境前代以来互相抄掠世遵到州不聴侵擾其弟均時在荆)¶
¶
(州為朝陽戍主有南戍主妻以三月三日遊戲沔水側均輒遣部曲掠取世遵聞之責均遂移)¶
¶
<pb:KR3k0044_WYG_028-21b>¶
(還本戍呉人感之薨於定州刺史諡曰康王)¶
¶
　元秉(字夀興魏宗室少聰慧好學宣武初為徐州刺史)¶
(隋)元孝矩(洛陽人西魏襲爵始平縣公拜南營州刺史益州總管轉司憲大夫隋初拜夀州總管轉)¶
¶
(涇州刺史)¶
¶
　元亨(字徳良洛陽人父季海後魏司徒馮翊王周太祖以亨功臣子優禮之厯武衛将軍勲州刺史)¶
¶
(隋初拜太常卿出為衛州刺史在職八年恵化大行)¶
¶
　元褒(字孝整孝矩之弟開皇初拜安州總管有商人亡金疑同宿者褒察而釋之商人訟褒受金縱)¶
¶
(賊輒自誣服曰恐累良善後盜發於他所帝歎異之稱為長者)¶
¶
<pb:KR3k0044_WYG_028-22a>¶
　元巖(字君山洛陽人好讀書以名節自許仕周累官御史大夫隋初拜兵部尚書明達世務廷争面)¶
¶
(折無所回避後為益州總管蜀王奢侈巖切諫之後蜀王為非法文帝曰元巖若在吾兒豈至)¶
¶
¶
(是乎)¶
¶
　元諧(寜州刺史有威恵在州數年百姓徳之)¶
　元夀(字長夀洛陽人博渉經史仕周授儀同三司隋平陳以功拜尚書左丞出為箕州刺史在任公)¶
¶
(亷入為太府少卿累遷右光禄勲)¶
¶
　元胄(洛陽人英果多武藝美鬚眉有不可犯之色官至大将軍周趙王謀害隋髙祖胄以身入衛得)¶
¶
(免)¶
¶
　元善(洛陽人父羅梁青冀三州刺史少随父至江南學通五經侯景亂歸後周隋初累遷國子祭酒)¶
<pb:KR3k0044_WYG_028-22b>¶
¶
(帝視學命講孝經敷陳義理兼以諷諫帝大悦賚賜甚厚)¶
¶
　元曖(東海令於縣境西南接蒼梧山東北至巨平山築兩堰以捍海潮内以貯山間流水民獲灌溉)¶
¶
(之利)¶
¶
(唐)元澹(字行冲河南人博學尤通訓詁及進士第累官通事舎人狄仁傑器之後為𢎞文館學士𤣥宗)¶
¶
(自註孝經詔澹為疏立於學宫卒諡曰獻)¶
¶
　元誼(貞元中邢州刺史徙漳水自州東二十里出至鉅鹿北十里入故河民頼之)¶
　元子晳(崇仁令有恵澤及民時人為立遺愛碑)¶
<pb:KR3k0044_WYG_028-23a>¶
　元徳秀(字紫芝河南人少孤事母孝母亡廬墓天寳中任魯山令天下重其行稱曰元魯山房琯)¶
¶
(嘆曰見紫芝眉宇使人名利之心都盡紫芝徳秀字也及卒家惟杖履簞瓢而已諡文行先生)¶
¶
　元結(字次山徳秀族弟舉制科㑹禄山反沈浮人間蘇源明薦其可用帝幸河東結上時議三篇擢)¶
¶
(金吾将軍代宗立辭去侍親歸樊上自稱漫郎)¶
¶
　元稹(字㣲之河南人舉制科第一拜左拾遺憲宗時陳西北邊事召問得失當路者惡之出為河南)¶
¶
(尉拜監察御史遇事敢言官至膳部員外郎稹長於詩與白居易齊名時稱元白)¶
¶
　元集虚(河内人少好羣籍仕為協律郎博通三教以儒為主南遊愛廬山之勝結溪亭於東南五)¶
¶
(老峯下自稱山人不復出仕與白居易栁宗元韓愈相友善)¶
¶
　元讓(擢明經以母病不肯調鄉里人訟者皆詣讓判)¶
<pb:KR3k0044_WYG_028-23b>¶
　元正(脩名節擢明經授監門衛兵曹參軍肅宗時河南節度使崔光逺表置幕府史思明䧟河洛與)¶
¶
(父匿山中賊以名購正度事急謂弟曰賊禄不可養親彼利我名難免矣然不汚身而死吾猶)¶
¶
¶
(生也賊既得誘以髙位瞋目固拒兄弟皆遇害父聞仰藥死路人為哭事平詔録伏節十一姓)¶
¶
¶
(而正為冠贈秘書少監)¶
¶
　元懐景(知張説必貴以女妻撰屬文要義十卷)¶
　元琇(累官容管經畧使徳宗聞其治材遷嶺南節度使)¶
　元延祖(亨之二子調舂陵丞輒棄官去安禄山反召結戒曰爾曹逢世多故不得自安山林勉樹)¶
<pb:KR3k0044_WYG_028-24a>¶
¶
(名節無近羞辱云卒門人諡曰大先生)¶
¶
　元萬頃(諸儒論撰楚中萬頃與選凡撰列女傳臣軌百寮新戒樂書等九千餘篇至朝廷疑議表)¶
¶
(疏皆宻使叅處以分宰相權故時謂北門學士)¶
¶
　元仁恵(洛陽人北魏武靈王雄之孫初岐嶷有器局大業中隠處山林與唐髙祖有舊逮武德初)¶
¶
(得為右千牛擢河源縣令克己為政蠻貊化其忠信終凉州刺史)¶
¶
(五代)元行欽(郭從謙反荘宗崩行欽出奔行至平陸為野人所執送虢州刺史石潭折其兩足載以檻)¶
¶
(車送京師嗣源見之罵曰我兒何負於爾行欽瞋目直視曰先皇何負於爾乃斬於洛陽市市)¶
¶
¶
(人皆為之流涕)¶
¶
(宋)元達(洺州雞澤人身長八尺負膂力善射嘗醉見道旁槐樹㧞劒斬之樹立斷初亡命山林後𨽻太)¶
<pb:KR3k0044_WYG_028-24b>¶
¶
(宗帳下累遷北面行營都部署交士大夫能折節盡禮人以是稱之)¶
¶
　元綘(字厚之錢塘人天聖中進士為江西轉運使儂智髙反嶺南而宿軍邕州綘供軍餉有功累遷)¶
¶
(翰林學士工於文詞一時名人皆推許之拜叅知政事諡莊簡)¶
¶
　元徳昭(字明逺本姓危父仔倡刺信州奔呉越錢鏐為易今姓仔倡嘗命日者視諸子日者指徳)¶
¶
(昭曰獨此子非武官及學文其師曰爾才可以為王侯教令因授以文體元瓘襲國林鼎薦之)¶
¶
¶
(元瓘與語曰徳昭有輔弼之才吾子孫無憂矣遂掌文翰晉開運三年用師南閩兵機細務悉)¶
¶
¶
(以委之尋拜國相從俶内附宋以呉越丞相卒年七十八贈太保子仲文仕本國秀文刺秀州)¶
¶
<pb:KR3k0044_WYG_028-25a>¶
¶
(累贈太僕少卿)¶
¶
　元奉宗(字知禮秀文之子景徳二年甲科及第知通州海門縣地苦斥鹵奉宗為鑿池注甘泉人)¶
¶
(甚利之遷博士拜屯田員外郎告老歸杭天性恬静舊地在闤闠乃謂家人曰富春佳山水真)¶
¶
¶
(吾退閒之所遂卜居焉)¶
¶
　元衡(字公權呉人紹興間以進士知袁州踰年改湖南常平利州路提刑所至清操不渝官終朝散)¶
¶
(大夫工部郎中)¶
¶
　元溥(字泉鄉宜興人幼業進士輒棄去喜為唐詩自號耘軒有嵗後書懐云他鄉故鄉老若此新嵗)¶
¶
(舊嵗窮依然烹茶但有二升水沽酒初無三百錢其處約安貧亦可尚云)¶
¶
(金)元好問(秀容人父徳明自幼嗜書以詩酒自適好問七嵗能詩及長淹貫經史百家第進士厯尚)¶
<pb:KR3k0044_WYG_028-25b>¶
¶
(書左司員外郎為文備衆體蔚為一代宗工)¶
¶
　元明善(字復初清河人五經皆通无&KR0201;春秋早以文章自豪厯翰林學士參知政事為一代文宗)¶
¶
(諡文敏)¶
¶
　元善(大名人父有五兄弟因貧流散江淮皆客死至大中善徃尋其骸骨并迎弟姪等一十五喪而)¶
¶
(歸改葬祖父母以諸喪序列祔於塋次州縣以聞旌其家)¶
¶
(明)元本(武陟人父子英仕元為河陽尹本至正間進士除邠州判官攝褒城安塞三縣尹俱有治績洪)¶
¶
(武初有司以明經舉授懐慶府學教授遷察言司令史官至吏部郎中致仕)¶
¶
<pb:KR3k0044_WYG_028-26a>¶
　元統(欽天監博士上言厯日杪數髙皇是其言)¶
　元善(洪武間静寜州判官以言事稱㫖超陞都察院右僉都御史)¶
　元俊(洪武丁巳知崇陽縣順民情利民事興廢舉墜民悦從之)¶
　元太初(叙州人永樂中任遂溪縣知縣亷明仁恕課令為最)¶
　元亮(湯隂人永樂進士景泰初知襄陽府誠心蒞政深知民隠亷而不苛寛而有制十縣之民感恩)¶
¶
(懐徳従容樽爼㕔事寂然)¶
¶
　元守直(山隂人成化進士)¶
　元伯璵(馬平人嘉靖中任撫州府金谿縣學訓導)¶
　元東光(内黄人嘉靖中豐潤縣訓導)¶
<pb:KR3k0044_WYG_028-26b>¶
　萬姓綂譜卷二十二¶
