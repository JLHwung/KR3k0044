# -*- mode: mandoku-view -*-
#+TITLE: 萬姓統譜
#+DATE: 2019-03-29 20:25:20.991601
#+PROPERTY: ID KR3k0044
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 77
<pb:KR3k0044_WYG_077-1a>¶
¶
卷七十九¶
欽定四庫全書¶
　萬姓統譜卷七十九　　　明　凌迪知　撰¶
上聲¶
¶
¶
八薺¶
¶
米(京兆徵音出西域米國又望出隴西髙平)¶
(漢)米楷(後漢人與田盤陳耽薛郭宋布唐就羸咨宣褒為八及張儉等亦名八及)¶
(唐)米嘉榮(長慶間人善歌劉禹錫詩云唱得涼州意外聲舊人惟有米嘉榮又三朝供奉米嘉榮能)¶
¶
(變新聲作舊聲子和尤善琵琶)¶
¶
　米君立(將軍)¶
<pb:KR3k0044_WYG_077-1b>¶
　米暨(㑹昌中為振武軍節度使饋李徳裕四百羊)¶
(五代)米志誠¶
(宋)米信(少悍勇以善射聞太宗雍熙二年征幽薊命信為幽州西北道行營馬步軍都部署敗契丹于)¶
¶
(新城契丹率衆復戰王師稍却信獨以麾下龍衛率三百禦敵圍之數重矢下如雨信射中數)¶
¶
¶
(人麾下士多死㑹暮信持大刀率從騎大呼殺十數人敵遂少却信以百餘騎突圍得免坐失)¶
¶
¶
(律議當死詔特原之)¶
¶
　米芾(字元章吳人號海嶽外史為文竒險特妙于翰墨畫山水人物自名一家精于鑒裁遇古器物)¶
<pb:KR3k0044_WYG_077-2a>¶
¶
(書畫極力求取由浛光尉累官禮部員外郎知淮陽軍)¶
¶
　米友仁(芾子字元暉古俊早成山谷有元暉少印章因名以為字乃贈絶句其文詞書畫深得家)¶
¶
(法紹興間為工部侍郎知制敷文閣韻語陽秋載其不及陪東坡往金山作水陸與棲雲閣二)¶
¶
¶
(詩謂其超出翰墨畦逕之表蓋自邁往淩雲之氣流出非尋規索矩者之可到也)¶
¶
　米僕(武功人與化源同鄉里西人皆敬之登政和進士時通判源州劉豫欲官之杜門謝避卒不汚)¶
¶
(偽命)¶
¶
　米巨宏(紹興初以寧化丞攝連城縣事當冦亂之餘剙廨宇修學宮給田以養士人咸頌之)¶
　米悠(襄陽人判滁州)¶
　米立(淮人三世為將從陳奕守黄州奕降元立潰圍出江西制置使黄萬石署為帳前都統制元兵)¶
<pb:KR3k0044_WYG_077-2b>¶
¶
(略江西立迎戰被執不降遣萬石諭之立曰侍郎國家大臣立一小卒爾何足道但三世食趙)¶
¶
¶
(氏祿趙亡何以生為竟不屈遂遇害)¶
¶
　米文義(侍衞都指揮使)¶
　米憲(嘉泰中守瑞州先是三賢堂在酒務之右祠東坡欒城米憲後黄山谷易曰四賢堂)¶
(元)米安(奉聖州人性淳素尚簡古隠居不仕能以義方振家聲)¶
(明)米稚(清逺人洪武進士)¶
　米顯(乾州人永樂進士)¶
<pb:KR3k0044_WYG_077-3a>¶
　米森(霍州人永樂舉人)¶
　米聰(元城人宣徳中任督府斷事)¶
　米容(山陽人宣德舉人主事)¶
　米擴(文水人宣德舉人)¶
　米盈(武宣人正統中任瓊州府通判)¶
　米堅(山東人正統中以御史謫監利知縣為政平易士民思之)¶
　米浚(和州人成化中任眉州知州)¶
　米成(隴州人正徳中任宿州判)¶
　米卿爵(正徳中安莊衞貢士)¶
<pb:KR3k0044_WYG_077-3b>¶
　米榮(字仁夫邵武人嘉靖壬辰進士厯副使)¶
禰(平原父廟為禰此從父而別姓也)¶
(漢)禰衡(平原般人少有才辯尚氣剛傲曹操欲殺之憐其才送之劉表荆州士大夫皆賔禮之表又送)¶
¶
(之江夏太守黄祖為祖所殺時年二十六平生之文多亡失惟鸚鵡賦為世所傳)¶
¶
禮(見姓苑望出平原)¶
(周)禮孔(衞大夫)¶
　禮至(見左傳)¶
<pb:KR3k0044_WYG_077-4a>¶
(漢)禮震(平原人光武時師事歐陽歙歙為汝南太守在郡教授數百人徵為大司徒坐在汝南&KR0391;罪千)¶
¶
(餘萬發覺下獄諸生守闕為歙求哀者千餘人至有自髠剔者震年十七聞獄當斷馳之京師)¶
¶
¶
(行到河内獲嘉自繫上書求代歙死)¶
¶
　禮賢(新市長)¶
邸(縣名出姓苑望出中山)¶
(漢)邸杜(上都太守)¶
(南北)邸珍(髙觀使邸珍奪徐州管B)¶
(唐)邸懐道(左司郎中山人)¶
(元)邸亨(行唐人真祐間河朔兵起因結豪傑用保鄉曲累從史天澤巴延有戰伐之功賜金符總七路)¶
<pb:KR3k0044_WYG_077-4b>¶
¶
(萬户府事贈昭勇大將軍中山郡侯)¶
¶
　邸順(亨子破賊黨石海等保障恒民以功封至恒州等處都元帥子浹從世祖圍鄂有功累遷鎮國)¶
¶
(上將軍都元帥進封髙陽郡公)¶
¶
(明)邸鵬(唐縣人洪武進士)¶
　邸善(髙陽人洪武中任苑馬監正)¶
　邸振(易州人正統中任交河縣訓導)¶
　邸郅(髙陵人天順中任魏縣主簿)¶
<pb:KR3k0044_WYG_077-5a>¶
　邸定(昌黎人𢎞治中任揚州府照磨)¶
　邸泉(昌黎人𢎞治中杭州府通判)¶
　邸錦(隆慶庚午舉人嵐縣人)¶
　邸如翼(山西嵐縣人萬厯間山東蒙隂丞)¶
¶
(陜西城固縣有邸姓)¶
¶
啓(夏后啓之後)¶
(南北)啓倫(燕將軍)¶
　啓(曲江人)¶
璽¶
<pb:KR3k0044_WYG_077-5b>¶
(本朝)璽書(陽谷人正德中任富峪衞經歴)¶
洗(見姓苑望出南海)¶
(隋)洗瑤徹(髙涼守)¶
(宋)洗積中(廣信人)¶
　洗一龍(進士番禺人)¶
(明)洗用行(番禺人永樂初為鎮江府推官斷獄平允甚得民心士論賢之)¶
　洗尚文(用行孫廣東人正徳進士改庶吉士)¶
<pb:KR3k0044_WYG_077-6a>¶
　洗文淵(廣東順徳人正徳四年由鄉貢知南安縣性方介不能狥上以奸頑犯者無曲貸然其愛)¶
¶
(民出自真誠民感之徭役賦稅皆以時㑹無後期者居官清苦食無重味衣無重襲沖約如寒)¶
¶
¶
(士)¶
¶
　洗桂芳(南海人萬厯癸酉舉人)¶
　洗思謙(南海人)¶
且¶
(明)且簡(觀城人正徳中任潞州判官)¶
躰(見姓苑)¶
濟(襄城以所居近水故以為氏)¶
<pb:KR3k0044_WYG_077-6b>¶
澧(見姓苑)¶
體(上禮切見姓苑)¶
¶
九蟹¶
¶
解(商音平陽唐𠦑虞子良食采于解以邑為氏又望出濟南)¶
(周)解揚(晉人奉使如宋使無降楚楚執而厚賂之使反君命卒致君命楚欲殺之以其不屈既而歸之)¶
　解狐(悼公問羣臣于祁奚舉解狐狐奚之仇也)¶
(漢)解延年(御史大夫)¶
<pb:KR3k0044_WYG_077-7a>¶
　解光(司隷校尉)¶
(晉)解修(仕為渤海太守考績為天下第一武帝受禪封梁鄒侯)¶
　解福(秦太僕)¶
　解系(字少連修子濟南人系及二弟結育竝以清潔著名系累遷雍州刺史與趙王倫討氐羌倫用)¶
¶
(佞人孫秀與系爭軍事朝廷知系守正而召倫還系表殺秀以謝氐羌不從被秀譖免官尋為)¶
¶
¶
(所害)¶
¶
　解結(字叔連少與系齊名辟公府掾累遷黄門侍郎散騎常侍豫州刺史御史中丞為孫秀所害弟)¶
¶
(肓字穉連名亞二兄厯太子洗馬與二兄同時被害)¶
¶
　解𠦑謙(雁門人母有疾夜禱聞空中語云須丁公藤為酒便瘥叔謙遍訪至宜都郡山遇老翁伐)¶
<pb:KR3k0044_WYG_077-7b>¶
¶
(木問之曰此丁藤叔謙求歸漬酒母飲之疾瘥)¶
¶
(唐)解琬(元城人舉中幽素科景龍中為御史大夫兼朔方行軍大總管前後在邊積二十年務農習戰)¶
¶
(専為長久計逺近安之)¶
¶
　解輝(翰林孔目)¶
　解忠鯁(著龍武𤣥兵圖二卷)¶
(宋)解暉(臨洺人少有勇力竒謀從太宗征淮南開寶年破太原軍于境上累戰有功淳化二年以上將)¶
¶
(軍致仕卒年八十暉每受詔征伐常身先之人所憚者暉視之若甚易由是頻立戰功金創遍)¶
¶
<pb:KR3k0044_WYG_077-8a>¶
¶
(體時稱驍將子守顒至内殿崇班閣門祇候)¶
¶
　解元(字善長保安軍德清砦人猿臂善騎射從韓世忠平苗劉之亂後以戰功累官保信軍節度使)¶
¶
(卒贈檢校少保)¶
¶
　解潛(紹興初為荆南鎮撫使募人耕荒田收大利紹興中屯田自此始疾劇張九成往&KR0049;之泣曰平)¶
¶
(生誓與敵死此心忠義惟有天知言終而逝九成壯之)¶
¶
　解賓王(直秘閣)¶
(元)解誠(定興人善水戰多謀略為水軍萬户從攻安豐夀復泗亳取大理有功世祖嘉奬之卒追封易)¶
¶
(國公諡武定子汝楫襲從平宋卒亦追封易國公諡忠毅孫帖哥廣東道宣慰使曾孫世英山)¶
¶
<pb:KR3k0044_WYG_077-8b>¶
(南江北道僉事)¶
¶
(明)解縉(字大紳吉水人幼穎悟絶人洪武中舉進士選為庶吉士嘗條陳政事言極切直永樂間累官)¶
¶
(翰林學士凡大制作咸出其手每預宻議後出為廣西參議卒于獄平生重義輕利喜引拔士)¶
¶
¶
(類襟宇濶略為詩文皆豪放草書尤精絶洪熙間官其一子)¶
¶
　解敏(陽武人性剛勁務學明敏以古人自期洪武中進士積官浙江按察使政聲著聞超拜右都御)¶
¶
(史)¶
¶
　解禎期(縉子縉坐事下獄藉其家産徙邊至是召還以禎期嘗工書故擢用之)¶
　解綸(字大經吉水人洪武戊辰與弟縉同舉進士任御史)¶
<pb:KR3k0044_WYG_077-9a>¶
　解朝夫(名繪以字行吉水人永樂丙戌進士任御史)¶
　解延年(棲霞人正統中進士授户部郎出知順慶府政先徳化郡民祠之著有物類稿)¶
　解禮(鄢陵人幼純篤父母殁廬墓側負土壘墳手栽柏樹數千株欲開井以資濯溉一日偶出廬行)¶
¶
(數步如有人附耳者曰此有井及掘地果得一井復有雙兔馴擾墓上人稱其孝焉)¶
¶
　解一貫(交城人正徳丁丑進士嘉靖六年謫開州判少有才名𤼵解三晉陞齊陽縣知縣歴都給)¶
¶
(事中)¶
¶
　解明瑞(字希文太平建陽衛人嘉靖丙辰進士歴按察副使吿病屢薦不起)¶
買¶
(五代)買𠦑千(將軍)¶
<pb:KR3k0044_WYG_077-9b>¶
(元)買住¶
(明)買源(河内人成化舉人)¶
　買濟(河内人正徳中任懐寧縣主簿)¶
哈¶
(元)哈珊(常徳府人)¶
(明)哈新民(長葛人洪武初任御史)¶
　哈民安(新民子洪武中以人材任給事中)¶
<pb:KR3k0044_WYG_077-10a>¶
　哈銘(順天玉田人正統間錦衣千户從北狩歴錦州指揮)¶
　哈昭(天順間以江西守備禦敵死于陣)¶
　哈永森(瀘州人𢎞治中任茶陵州判官)¶
假(上聲望出陳留)¶
(漢)假倉¶
迺¶
(元)迺穆泰(字景春三山人至正末以延平路總管監南安縣時當冦亂調度轉輸以給軍餉勞徠綏)¶
¶
(輯以復流亡復以政暇修舉學校時稱良吏)¶
¶
楷(見姓苑)¶
<pb:KR3k0044_WYG_077-10b>¶
駭(見姓苑)¶
¶
十賄¶
¶
隗(餘杭宮音春秋時翟國隗姓子孫因氏焉)¶
(周)隗林(秦相)¶
(漢)隗囂(成紀人季父崔素豪俠聞王莽兵敗謀起兵應漢咸謂囂素有名好經書共推為上將軍稱漢)¶
¶
(復元年據天水更始敗士大夫皆歸囂素謙恭下士由此名震西州建武初鄧禹承制以囂為)¶
¶
¶
(西州大將軍囂將王元勸其據險自守後光武西征囂奔西城而死子純降)¶
¶
<pb:KR3k0044_WYG_077-11a>¶
　隗崔(囂叔父白虎將軍勸囂歸漢)¶
　隗久(陳敬王客)¶
　隗相(犍為人事母孝母惡江邊水不潔必得江心水乃就飲食相以舟汲之患其流急後江心忽湧)¶
¶
(出一石舟乃可依人以為孝感所至朝廷徵拜為郎)¶
¶
(南北)隗禧(字子牙京兆人少好學三輔亂禧擔負經書誦習之拜郎中年八十餘以老處家就之學者甚)¶
¶
(多)¶
¶
(晉)隗炤(汝隂人善易臨終書板授妻曰後丑年春當有詔使來姓龔此人負吾金即以此版往責至期)¶
¶
(果有龔使至妻齎版往使者惘然良久乃悟取蓍筮之嘆曰妙哉吾不負金汝夫自有金知汝)¶
¶
<pb:KR3k0044_WYG_077-11b>¶
(漸困故藏金以待知我善易故書版以寓意耳金五百斤盛以青甕覆以銅柈在屋東去壁一)¶
¶
¶
(丈入地九尺掘之如卜)¶
¶
　隗瑾(髙昌人勸梁主納諫)¶
(明)隗邦衡(潛江人嘉靖乙丑進士)¶
　隗應元(嘉靖中山西舉人任平鄉尹)¶
　隗稷(富平人萬厯間四川資縣知縣)¶
海(見姓苑望出薛郡齊海春之後)¶
(唐)海鵬(撰草涇一卷)¶
<pb:KR3k0044_WYG_077-12a>¶
(明)海源善(洪武中知安化縣新設縣治勤于政事謂人肌膚受之父母何可毀傷乃以熟皮為鞭使)¶
¶
(知愧而已民愛敬之不忍欺焉)¶
¶
　海淵(廣東人洪武初户部尚書)¶
　海岱(臨淮人正統中四川射洪縣知縣)¶
　海澄(字靜之廣東電白人成化乙未進士任御史)¶
　海鯉(湖廣人𢎞治進士)¶
　海闊(電白人正德舉人)¶
　海輔(字汝寧上蔡人舉人正徳中任撫州府同知)¶
　海瑞(字國祥廣東瓊山人舉人嘉靖間户部主事以直言厯大理寺丞應天巡撫南京提督糧儲都)¶
<pb:KR3k0044_WYG_077-12b>¶
¶
(御史)¶
¶
宰　徵音西河周大夫宰孔之後以官為氏又望出(國)¶
(周)宰予(字宰我孔門髙弟在言語科為臨菑大夫)¶
　宰喧(魯人)¶
(漢)宰直(仕漢為司空掾)¶
　宰宣(𢎞農人)¶
　宰鼂(仕為㑹稽太守)¶
<pb:KR3k0044_WYG_077-13a>¶
(宋)宰需(揚州人登科)¶
(元)宰獻(畨禺人至正丁未進士)¶
(明)宰用(山後人成化中以寧川衞指揮歴陞都督僉事鎮守四川)¶
　宰魁(濟陽人𢎞治中贊皇知縣)¶
　宰正(保安人𢎞治中任四川都指揮)¶
　宰卿(海豐人嘉靖中六安衞指揮)¶
采(黄帝封其子于右北平采亭因氏焉)¶
(漢)采皓(度遼將軍)¶
(明)采鳳翔(鳳陽人嘉靖中浙江海寧衞指揮)¶
<pb:KR3k0044_WYG_077-13b>¶
亥(官氏志俟亥氏改為亥氏望出河南)¶
(周)亥唐(晉人隠居賢者)¶
載(即戴之訛也)¶
(漢)載戴¶
(宋)載永(太平人登科)¶
每¶
(漢)每當時(印藪)¶
<pb:KR3k0044_WYG_077-14a>¶
靄¶
(明)靄翠(阿畫之後仕元為四川等處行中書省左丞兼順元等處宣慰使本朝洪武初歸附授懐逺將)¶
¶
(軍世襲宣慰使今安氏其後也)¶
¶
　靄郁(泌陽人永樂舉人任邯鄲縣知縣居官勤慎操行剛方勸農桑興學校士民懐之)¶
　靄霞(泌陽人成化舉人)¶
改¶
(周)改産(秦大夫)¶
嵬¶
(宋)嵬通(環慶路巡檢)¶
<pb:KR3k0044_WYG_077-14b>¶
在¶
(晉)在育(汝南太守)¶
揣¶
(明)揣本(泌陽人永樂舉人)¶
待(見姓苑)¶
毐(見姓苑)¶
敳(入覬隤敳之後以王父字為氏)¶
<pb:KR3k0044_WYG_077-15a>¶
　萬姓統譜卷七十九¶
<pb:KR3k0044_WYG_077-15b>¶
